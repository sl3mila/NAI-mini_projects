The Voice of Poland – polski program telewizyjny typu talent show emitowany na antenie TVP2 od 3 września 2011[2], oparty na międzynarodowym formacie The Voice stworzonym przez Johna de Mola, który zapoczątkowany został w Holandii[3].

Celem programu jest odkrycie utalentowanych wokalnie osób w wieku powyżej 15 lat[4]. Później wprowadzono zasadę, że uczestnikami mogą być osoby, które ukończyły 16. rok życia[5], choć w szczególnych przypadkach produkcja może podjąć decyzję o dopuszczeniu do udziału w konkursie również 15-latka.

Nagrodą główną w programie jest propozycja kontraktu fonograficznego z wytwórnią muzyczną Universal Music Polska[4], tytuł „najlepszego głosu w Polsce”, a od trzeciej edycji również nagroda pieniężna w wysokości 50 tys. zł[6].